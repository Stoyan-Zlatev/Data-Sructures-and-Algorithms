# Task: Кеш памет (Medium) - [HackerRank](<https://www.hackerrank.com/contests/sda-hw-4-2023/challenges/cache-8>)


### Statement:

На всеки от вас е позната концепцията за кеш памет - пазят се $N$ на брой елементи, които са най-често изполвани. Когато правим заявка за търсене, първо се проверява дали елементът, който търсим, е в кеша, и чак ако не го намерим, търсим в паметта.

Реализирайте кеш памет, която да отговаря на следните заявки:

$put < x > < y >$ - добавя елемент с ключ $x$ и стойност $y$, ако го няма в кеша. Ако го има в кеша, обновява стойността му. И в двата случая това става най-скоро използваният елемент. Ако се опитаме да добавим елемент, когато капацитетът на кеш паметта е запълнен, изхвърляме от нея най-отдавна използвания елемент.

$get < x >$ - отпечатва стойността на елемента с ключ $x$, ако го има в кеша. Отново става най-скоро използваният елемент. Ако го няма в кеша, отпечатва -1.

Вашата кеш памет за съжаление не е от най-мощните и от време на време прегрява. Това се случва след изпълнението на всяка K-та заявка. Когато прегрее, се изтрива най-отдавна използвания елемент. 


### Input format

Първият ред на стандартния вход съдържа три цели числа - капацитета на кеш паметта - $N$, броя на заявките - $Q$ и броя на заявки, след които прегрява - $K$. На следващите $Q$ реда получавате заявки от типа $put<x><y>$ или $get<x>$.


### Constraints

$1 \le N \le 3000$
$1 \le Q,K \le 2*10^5$
$0\le x \le 10^4$
$0\le y\le 10^5$

### Output format

Трябва да изведете отговорите на всяка get заявка на нов ред. 


### Samples


#### Sample Input 0
```
2 9 4
put 1 1
put 2 2 
get 1
put 3 3 
get 2
put 4 4 
get 1
get 3
get 4
```

#### Sample Output 0
```
1
-1
-1
3
1
```

#### Explanation 0
Капацитетът на кеш паметта е 2. Добавяме (1,1) и (2,2) и ключовете, записани в кеша, изглеждат така:
2 1
Търсим елемента с ключ 1 - намираме го и той става последният използван:
1 2
Добавяме (3,3), надхвърляме капацитета и изтриваме последния елемент:
3 1
Но това е 4тата заявка, така че изтриваме и (1,1):
3
Търсим 2 - не го намираме и връщаме -1. Добавяме (4,4):
4 3
Търсим 1, него го няма, 3 го намираме, но това отново е 4та заявка, затова изтриваме (4,4) и не го намираме.
