# Task: Скиорски кошмар (Easy) - [HackerRank](<https://www.hackerrank.com/contests/sda-hw-6-2023/challenges/vertical-sums>)


### Statement:

На Боровец сте и днес е първият ви ден от новия ски сезон. Станали сте рано, с нетърпение сте хванали първия лифт, но уви след като се качвате на пистата се случва най-лошото. Пред себе си виждате... сноубордисти. След като се освестите от първоначалния шок с мъка осъзнавате, че не само няма да сте сред първите спуснали пистата, но и, че тя ще е разорана. Решавате обаче, че това няма да ви развали първото спускане за сезона и, че ще намерите най-неразораната права по която да се спуснете.

За ваше щастие по някаква невероятна случайност изглежда, че следите оставени от сноубордистите образуват двоично дърво. Добре, че и вие сте програмисти и сте минали СДА, та се сещате, че можете директно да накодите програма, която ви дава най-неразорана от сноубордисти права.

За целта ви е дадено двоично дърво с $N$ върха, което във всеки свой връх пази колко сноубордиста са завили във участъка за който отговаря върхът. За да може по-лесно да намерите правите отсечки от пистата разполагате дървото в координатна система, където коренът е с координати $(0,0)$ и ако някой връх е на координати $(x,y)$ значи, че лявото му дете е на $(x-1,y+1)$, а дясното - на $(x+1,y+1)$. От вас се иска за всяко число $a$ да намерите сумата на върховете които са с $X=a$.

<img src="https://s3.amazonaws.com/hr-assets/0/1668460873-df4c12d0f8-test.jpg" alt="image" title="">


### Input format

На първия ред на стандартния вход е въведено едно число - $N$
На всеки от следващите $N$ реда са въведени по 3 числа - $A$ стойността на връх в дървото, индекса на неговият ляв съсед и индеса на неговия десен съсед.
Ако индексът на съседа е $X$, то върхът отговарящ на този съсед е въведен на ред $X$ (ако броим от 0 и не броим първия ред, на който сме въвели $N$)
Ако някой от тези индекси е $-1$, това значи, че съседът, за който отговаря не съществува. (съседът е $NULL$)
Коренът на дървото е първият въведен връх.


### Constraints

$ 1 \le N \le 10^6$

$ 1 \le A \le 10^8$

### Output format

Трябва да изведете всички ненулеви суми на вертикали, започвайки от най-левият(този с най-малка X координата).


### Samples


#### Sample Input 0
```
7
1 1 2 
2 3 4
3 5 6 
4 -1 -1 
5 -1 -1 
6 -1 -1
7 -1 -1
```

#### Sample Output 0
```
4 2 12 3 7
```
